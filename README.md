## Spis treści
* [Ogólne informacje](#Info)
* [Opis wyników](#Inflacja)
* [Technologia](#Technologia)

## Info

Dane zostały pobrane z serwisu: https://dane.gov.pl. Serwis zapewnia ogólny dostęp do informacji udostępnianych przez wybrane organizacje publiczne. Bezpośredni odnośnik do
danych użytych w projekcie: https://api.dane.gov.pl/media/resources/20220511/Kwartalne_wska%C5%BAniki_cen_towar%C3%B3w_i_us%C5%82ug_konsumpcyjnych_od_1995_roku.csv

## Inflacja

Poniższy wykres prezentuje poziom inflacji od 1994 do 2022 roku. Wskaźnik cen towarów i usług konsumpcyjnych najwyższą wartość osiągnął w roku 1995. Wartość wskaźnika w tym 
okresie oscylowała wokół 30%. Co oznacza, że w roku 1995 średnie ceny towarów i usług były wyższe o około 30% niż w okresie poprzednim. Wartość najniższa odnotowana została 
w roku 2013 i wynosiła około -1%.

![wykres inflacji](https://github.com/WHHY100/SAS_INFLATION_POLAND/blob/main/img/Inflacja.jpg?raw=true)

Warto zauważyć, że praktycznie we wszystkich okresach (poza okolicami roku 2015) wskaźnik inflacji plasował się na dodatnim poziomie co oznacza, że w praktycznie całym okresie 
badanym następował trwały i sukcesywny spadek wartości pieniądza.

## O tym jak każdy rząd nas okrada

Wykres zaprezentowany poniżej przedstawia realną siłę nabywczą pieniądza w porównaniu do roku 1994. Na wykresie wyraźnie widać, że równowartośc 500 pln  z roku 1994 z roku na rok
traci na wartości. Wysoka inflacja występująca w latach 1994 - 2000 w zaledwie 6 lat spowodowała, że w roku 2000 za kwotę 500zł możemy nabyć tyle samo towaru co w roku 1994 za 
200zł. Innymi słowy 500zł w roku 2000 było warte 200zł w roku 1994. Po roku 2000 inflacja wyraźnie wyhamowała do tak zwanego "bezpiecznego" poziomu dla gospodarki. Oczywiście
nie oznacza to zaprzestania spadku wartości pieniądza w następnych okresach, a jedynie spowolnienie tego zjawiska.

![wykres inflacji](https://github.com/WHHY100/SAS_INFLATION_POLAND/blob/main/img/Realna_sila_nabywcza_pieniadza.jpg?raw=true)

Na wykresie zaobserwować można również przerywaną niebieską linię - przedstawia realną siłę nabywczą kwoty 500 pln z roku 2015 po wprowadzeniu programu 500+ przez aktualny rząd 
RP. Kwota 500 złotych w roku 2022 jest warta 398 złotych w cenach z roku 2015. Na wykresie pierwszym widać również stały wzrost poziomu 
inflacji od roku 2015 do ostatniego okresu analizy. Czy zjawisko jest spowodowane programem 500+ i rozdawnictwem polskiego rządu? W tej chwili ciężko powiedzieć, 
warto zauważyć, że w latach 2000 - 2010 obserwowaliśmy wyższe wartości wskaźnika cen i usług konsumpcyjnych. W obecnej chwili można stwierdzić, że program 500+ i 
jego wpływ na poziom inflacji nie jest statystycznie istotny. Należy obserwować notowania wskaźnika w latach kolejnych co pozwoli zaobserwować wpływ (lub brak wpływu) 
programów socjalnych w Polsce na poziom cen.

## Kreacja pieniądza

Poniższa tabela przedstawia wartości z wykresu 2. W ostatnim roku analizy za kwotę 500 pln możemy nabyć tyle towaru co w roku 1994 za niecałe 140 pln. Drastyczny spadek 
wartości pieniądza na przestrzeni krótszej niż przeciętna długość ludzkiego życia sprawia, że każdy powinien zadać sobie pytanie "czy warto oszczędzać?". W związku z 
wykresami przedstawiającymi zjawisko stałego spadku wartości pieniądza nasuwa się odpowiedź, że nie. Ludzie, którzy w poszczególnych latach wydawali wszystkie dostępne środki
byli w stanie nabyć więcej towarów niż osoby skrupulatnie oszczędzające. Skoro pieniądz z okresu na okres jest mniej warty najbardziej logicznym posunięciem wydawałoby się
ciągłe wydawanie wszystkich dostępnych środków. 

![wykres inflacji](https://github.com/WHHY100/SAS_INFLATION_POLAND/blob/main/img/Tabela_wartosc_pieniadza.jpg?raw=true)

Wzrost cen spodowany jest częsciowo poprzed dodruk pieniędzy przez Państwo, a częsciowo przez kreację pieniądza przez banki 
komercyjne. Instytucje finansowe udzielając kredytów ze środków, których tak na prawde nie mają, wprowadzają dodatkowe jednostki pieniężne do obrotu gospodarczego.
Kredytobiorcy za środki udzielone przez banki są w stanie nabyć dobra konsumpcyjne zwiększając popyt na nie, co przy zachowaniu prawa popytu i podaży musi powodować 
wzrost cen.

## Jak się bronic ?

Najlepszą obroną przed spadkiem realnej wartości pieniądza jest inwestowanie. Czy to na giełdzie, czy chociaż na lokacie bankowej (z reguły procent zysku nie jest w stanie
pokryć się z poziomem inflacji). Idealnym rozwiązaniem byłoby wprowadzenie środka płatniczego, którego nie można dodrukować czy w jakikolwiek sposób wykreować. Ciekawym rozwiązaniem
wydają się kryptowaluty, które będąc poza kontrolą Państwa z założenia nie mogą podlegać jego kreacji, a dopóki nie staną się środkiem płatniczym dostępnym na rachunkach
bankowych nie grozi im także kreacja z tej strony. Ich dużą zaletą jest ograniczona ilość dostępnych "monet" co sprawia, że nie powinny poddawać się zjawisku inflacji, a co więcej
powinien występować stały wzrost ich wartości w związku ze zwiększeniem się ilości towaru w gospodarce.

W momencie pisania artykułu (16.03.2021) kryptowaluty wciąż posiadają ogromną wadę w postaci niestabilności ich wartości. W krótkim okresie czasu ich kurs może zmienić się
nawet o kilka tysięcy procent co powoduje, że nie są bezpieczną lokatą kapitału. W przypadku zwiększenia się popularności
kryptowalut jako środka płatniczego z pewnością ich obrót zostanie sformalizowany (albo nawet zakazany) przez Państwo. Gospodarki praktycznie wszystkich krajów oparte na zadłużeniu w obecnych
czasach nie są w stanie zaprzestać dodruku pieniądza, a tym samym zatrzymać zjawiska inflacji. Rozpowszechnienie się innego środka płatniczego niż oficjalne waluty
w danym kraju spowodowałoby ogromny kryzys w związku z brakiem fizycznej możliwości spłaty długu zaciągniętego przez Państwo. By przeciwdziałać takiej sytuacji wraz z 
rozpowszechnianiem się kryptowalut będą one coraz bardziej restrykcyjnie traktowane, a w końcu zakazane.

## Technologia

Oprogramowanie: *SAS® ON DEMAND*

Wersja: *9.4_M6*
